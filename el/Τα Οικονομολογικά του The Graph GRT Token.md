# Τα Οικονομολογικά του The Graph GRT Token

_Μια επισκόπηση του Δικτύου The Graph, κίνητρα για την παροχή υπηρεσιών ευρετηρίου (Indexing) και επιμέλειας (Curating) και το πώς μπορείτε να συνεισφέρετε._

Το [The Graph](https://thegraph.com/) είναι ένα πρωτόκολλο για την οργάνωση δεδομένων blockchain και για την εύκολη πρόσβαση σε αυτό. Τροφοδοτεί πολλές από τις πιο γνώστες εφαρμογές στην αποκεντρωμένη οικονομία (DeFi) και το ευρύτερο οικοσύστημα Web3 σήμερα. Ο καθένας μπορεί να δημιουργήσει και να δημοσιεύσει υπογράφους, οι οποίοι είναι ανοιχτά API στα οποία οι εφαρμογές μπορούν να υποβάλουν ερωτήματα χρησιμοποιώντας την GraphQL. Οι υπογράφοι διευκολύνουν τους προγραμματιστές να αναπτύσσουν πάνω σε blockchains. Οτι κάνει το Google για αναζήτηση, κάνει το The Graph για τα blockchains.

Προς το παρόν, η υπηρεσία διακομιστή του The Graph επεξεργάζεται πάνω από 4 δισεκατομμύρια μηνιαία ερωτήματα για εφαρμογές όπως το [Uniswap](https://uniswap.info/), το [CoinGecko](http://coingecko.com/) και το [Synthetix](https://synthetix.exchange/), για δεδομένα όπως τιμές token, ιστορικό όγκου συναλλαγών και ρευστότητα. Ωστόσο, ο στόχος του The Graph δεν είναι να παρέχει μια υπηρεσία διακομιστή για πάντα, αλλά να αποκλείσει την πιθανότητα τα APIs, οι διακομιστές και οι βάσεις δεδομένων να γίνουν μεμονωμένα σημεία κατάρρευσης και ελέγχου. Αυτός είναι ο λόγος για τον οποίο χτίζουμε το Δίκτυο The Graph, για να δημιουργήσουμε μια ανοιχτή αγορά δημιουργών ευρετηρίων (Indexers) και επιμελητών (Curators) που συνεργάζονται για την αποτελεσματική δημιουργία ευρετηρίων και εξυπηρέτηση όλων των δεδομένων για την αποκεντρωμένη οικονομία (DeFi) και το Web3 με αποκεντρωμένο τρόπο.

Το δίκτυο θα επιτρέπει στις εφαρμογές να λειτουργούν χωρίς διακομιστές - καθιστώντας τις πραγματικά ασταμάτητες, καθώς δεν θα βασίζονται πλέον σε έναν μόνο διακομιστή ή βάση δεδομένων, αλλά σε ένα δίκτυο κόμβων που έχουν κίνητρο να διατηρήσουν την υπηρεσία σε λειτουργία. Το Δίκτυο The Graph επίσης επιτρέπει σε διαφορετικούς, ενεργούς συμμετέχοντες να κερδίζουν εισόδημα για την παροχή υπηρεσιών δεδομένων αντί να παρέχουν αυτή τη δύναμη σε μονοπώλια δεδομένων.

Το The Graph μεταμορφώνει την υπάρχουσα οικονομία δεδομένων σε μία με καλύτερα κίνητρα, ασφαλέστερες πηγές δεδομένων, επιμελημένα API και πιο εκφραστικά ερωτήματα. Το Δίκτυο The Graph θα κυκλοφορήσει αργότερα φέτος.

![Token Economics Characters](https://storage.googleapis.com/graph-web/blog/Token-Economics-Characters%402x.png)

## Οι Ρόλοι του Δικτύου The Graph

Υπάρχουν πολλοί τρόποι να συνεισφέρετε στο Δίκτυο The Graph και στην ανοικτή οικονομία δεδομένων τόσο για τεχνικά όσο και για μη τεχνικά άτομα.

![Character Indexer](https://storage.googleapis.com/graph-web/blog/Character_Indexer2.png)

### Δημιουργοί Ευρετηρίων (Αμείβονται σε GRT)

Οι **δημιουργοί ευρετηρίων** (Indexers) είναι χειριστές κόμβων στο Δίκτυο The Graph που κλειδώνουν Graph Tokens (GRT) προκειμένου να παρέχουν υπηρεσίες ευρετηρίου και επεξεργασίας ερωτημάτων. Οι δημιουργοί ευρετηρίων (Indexers) κερδίζουν προμήθεια για τα ερωτήματα και αμοιβές δημιουργίας ευρετηρίων για τις υπηρεσίες τους.

**Απαιτούμενο Τεχνικό Επίπεδο**: Προχωρημένο

![Character Curator 2](https://storage.googleapis.com/graph-web/blog/Charaacter_Curator2.png)

### Επιμελητές (Αμείβονται σε GRT)

Οι **επιμελητές** (Curators) είναι προγραμματιστές υπογράφων, καταναλωτές δεδομένων ή μέλη της κοινότητας που επισημαίνουν στους δημιουργούς ευρετηρίων ποια API πρέπει να προστεθούν στο ευρετήριο από το Δίκτυο The Graph. Οι επιμελητές (Curators) καταθέτουν GRT σε μια καμπύλη δέσμευσης για να σηματοδοτήσουν έναν συγκεκριμένο υπογράφο και να κερδίσουν ένα μέρος της προμήθειας ερωτημάτων για τους υπογράφους στους οποίους σηματοδοτούν· δίνοντας κίνητρο για πηγές δεδομένων υψηλής ποιότητας. Οι επιμελητές (Curators) επιμελούνται τους υπογράφους και καταθέτουν GRT μέσω της αποκεντρωμένης εφαρμογής (dApp) Graph Explorer. Επειδή αυτό συμβαίνει σε μια καμπύλη δέσμευσης, σημαίνει ότι όσο νωρίτερα δώσουνε σήμα σε έναν υπογράφο, τόσο μεγαλύτερο είναι το μερίδιο της προμήθειας ερωτημάτων που κερδίζουν σε αυτόν τον υπογράφο για ένα συγκεκριμένο ποσό GRT που έχει κατατεθεί. Αυτό σημαίνει επίσης ότι όταν γίνεται ανάληψη, μπορεί να καταλήξουν με περισσότερο ή λιγότερο GRT από αυτό που ξεκινήσανε.

**Απαιτούμενο Τεχνικό Επίπεδο**: Μέτριο

![Character Delegator 2](https://storage.googleapis.com/graph-web/blog/Character_Delegator2.png)

### Εκπρόσωποι (Αμείβονται σε GRT)
Οι **εκπρόσωποι** (Delegators) είναι άτομα που θα ήθελαν να συνεισφέρουν στην ασφάλεια του δικτύου, αλλά δεν θέλουν να τρέξουν οι ίδιοι έναν Κόμβο του The Graph. Οι εκπρόσωποι (Delegators) συνεισφέρουν αναθέτοντας GRT σε υπάρχοντες δημιουργούς ευρετηρίων (Indexers) και κερδίζουν ένα μέρος της προμήθειας ερωτημάτων και των αμοιβών ευρετηρίου. Οι εκπρόσωποι (Delegators) επιλέγουν τους δημιουργούς ευρετηρίων (Indexers) βάσει των επιδόσεών τους σε μέτρα όπως το ποσοστό προμήθειας ερωτημάτων, προηγούμενες περικοπές και το χρόνο λειτουργίας, καθώς και τις παραμέτρους των εκπροσώπων, όπως η μείωση της προμήθειας και των αμοιβών από τον δημιουργό ευρετηρίου (Indexers). Οι εκπρόσωποι (Delegators) κλειδώνουν και ξεκλειδώνουν GRT σε δημιουργούς ευρετηρίων (Indexers) μέσω της αποκεντρωμένης εφαρμογής (dApp) Graph Explorer.

**Απαιτούμενο Τεχνικό Επίπεδο**: Χαμηλό

![Character Consumer 2](https://storage.googleapis.com/graph-web/blog/Character_Consumer2.png)

### Καταναλωτές (Πληρώνουν σε GRT)

Οι **καταναλωτές** (Consumers) είναι οι τελικοί χρήστες του The Graph οι οποίοι υποβάλλουν ερωτήματα σε υπογράφους και πληρώνουν προμήθεια ερωτημάτων στους δημιουργούς ευρετηρίων (Indexers), τους επιμελητές (Curators) και τους εκπροσώπους (Delegators). Οι καταναλωτές (Consumers) είναι πιθανό να είναι προγραμματιστές ή τα ίδια τα έργα που καλύπτουν την προμήθεια ερωτημάτων για τις εφαρμογές τους, όπως θα κάνανε για το AWS ή υπηρεσίες cloud. Ωστόσο, ορισμένες εφαρμογές θα μεταβιβάζουν την προμήθεια ερωτημάτων στους χρήστες ή θα ενσωματώνουν το κόστος στην προμήθεια προϊόντος. Οι καταναλωτές (Consumers) θα πληρώσουν για την προμήθεια ερωτημάτων μέσω "πυλών" ή πορτοφολιών που θα αναπτυχθούν σε συμβόλαια ανοιχτού κώδικα στο Δίκτυο The Graph.

![Query Market](https://storage.googleapis.com/graph-web/query-market.png)

## Παρουσίαση του Graph Token (GRT)

Το The Graph προσπαθεί να φέρει αξιόπιστες αποκεντρωμένες δημόσιες υποδομές στην αγορά. Για να διασφαλιστεί η οικονομική ασφάλεια του Δικτύου The Graph και η ακεραιότητα των δεδομένων που υποβάλλονται προς ερώτηση, οι συμμετέχοντες χρησιμοποιούν τα **Graph Tokens (GRT)**. Το GRT είναι ένα token που κλειδώνεται από δημιουργούς ευρετηρίων (Indexers), επιμελητές (Curators) και εκπροσώπους (Delegators) προκειμένου να παρέχουν υπηρεσίες ευρετηρίου και επιμέλειας στο δίκτυο.

### Μοντέλο Token

Το GRT θα είναι ένα token ERC-20 στο Ethereum blockchain, το οποίο χρησιμοποιείται για την κατανομή πόρων στο δίκτυο. Οι ενεργοί δημιουργοί ευρετηρίων (Indexers), επιμελητές (Curators) και εκπρόσωποι (Delegators) μπορούν να αμείβονται από το δίκτυο ανάλογα με το ποσό της εργασίας που εκτελούν και το αντίστοιχο GRT που έχουν κλειδώσει. Ο συνολικός αριθμός GRT tokens στο mainnet θα είναι 10 δισεκατομμύρια και η κοπή νέων token με τη μορφή επιβραβεύσεων δημιουργίας ευρετηρίων θα ξεκινήσει στο 3% ετησίως και υπόκειται σε μελλοντική ανεξάρτητη τεχνική διακυβέρνηση. Περισσότερες πληροφορίες σχετικά με τη **διανομή των tokens** και την **τεχνική διακυβέρνηση** θα κυκλοφορήσουν καθώς πλησιάζουμε την τελική έκδοση του δικτύου.

## Κίνητρα του Δικτύου The Graph

Το GRT που έχει κλειδωθεί στο πρωτόκολλο υπόκειται σε **περίοδο παγώματος** και μπορεί να **περικοπεί** εάν οι δημιουργοί ευρετηρίων (Indexers) είναι κακόβουλοι και παρέχουν εσφαλμένα δεδομένα σε εφαρμογές ή αν παρέχουν λανθασμένα ευρετήρια. Οι επιμελητές (Curators) και οι εκπρόσωποι (Delegators) δεν μπορούν να περικοπούν για κακή συμπεριφορά, ωστόσο υπάρχει ένας **φόρος ανάληψης** στους επιμελητές (Curators) και τους εκπροσώπους (Delegators) για να αποθαρρύνουν την κακή λήψη αποφάσεων που θα μπορούσαν να βλάψουν την ακεραιότητα του δικτύου. Επίσης οι επιμελητές (Curators) αμείβονται με λιγότερη προμήθεια ερωτημάτων εάν επιλέξουν να επιμεληθούν έναν υπογράφο χαμηλής ποιότητας, καθώς θα υπάρχουν λιγότερα ερωτήματα για επεξεργασία ή λιγότεροι δημιουργοί ευρετηρίων για την επεξεργασία αυτών των ερωτημάτων.

![Token Economics Diagram](https://storage.googleapis.com/graph-web/blog/Tokeneconomics-Diagram%402x.png)

## Κίνητρα του Δικτύου The Graph

Το GRT που έχει κλειδωθεί στο πρωτόκολλο υπόκειται σε περίοδο παγώματος και μπορεί να περικοπεί εάν οι δημιουργοί ευρετηρίων είναι κακόβουλοι και παρέχουν εσφαλμένα δεδομένα σε εφαρμογές ή αν δεν παρέχουν λανθασμένα ευρετήρια. Οι επιμελητές και οι εκπρόσωποι δεν μπορούν να περικοπούν για κακή συμπεριφορά, ωστόσο υπάρχει ένας φόρος ανάληψης στους επιμελητές και τους εκπροσώπους για να αποθαρρύνουν την κακή λήψη αποφάσεων που θα μπορούσαν να βλάψουν την ακεραιότητα του δικτύου. Επίσης οι επιμελητές αμείβονται με λιγότερη προμήθεια ερωτημάτων εάν επιλέξουν να επιμεληθούν έναν υπογράφο χαμηλής ποιότητας, καθώς θα υπάρχουν λιγότερα ερωτήματα για επεξεργασία ή λιγότεροι δημιουργοί ευρετηρίων για την επεξεργασία αυτών των ερωτημάτων.

### Αγορά Ερωτημάτων

Οι δημιουργοί ευρετηρίων (Indexers) που κλειδώνουν GRT λειτουργούν σε μια αγορά ερωτημάτων όπου κερδίζουν **προμήθεια ερωτημάτων** για υπηρεσίες ευρετηρίου και εξυπηρέτηση ερωτημάτων σε υπογράφους - όπως η εξυπηρέτηση δεδομένων από το Uniswap στο Uniswap.info. Η τιμή αυτών των ερωτημάτων θα οριστεί από τους δημιουργούς ευρετηρίων (Indexers) και θα ποικίλει ανάλογα με το κόστος για την δημιουργία ευρετηρίων του υπογράφου, τη ζήτηση για ερωτήματα, το ποσό του σήματος επιμέλειας και το ποσό αγοράς για ερωτήματα στα blockchain. Δεδομένου ότι οι καταναλωτές (Consumers) (π.χ. εφαρμογές) πληρώνουν για ερωτήματα, το συνολικό κόστος αναμένεται να είναι πολύ χαμηλότερο από το κόστος λειτουργίας ενός διακομιστή και μίας βάσης δεδομένων.

Μια πύλη (Gateway) μπορεί να χρησιμοποιηθεί για να επιτρέψει στους καταναλωτές να συνδεθούν στο δίκτυο και να διεκπεραιώσουν πληρωμές. Η ομάδα πίσω από το The Graph θα τρέξει αρχικά ένα σετ πυλών που επιτρέπει στις εφαρμογές να καλύψουν το κόστος ερωτημάτων για λογαριασμό των χρηστών τους. Αυτές οι πύλες διευκολύνουν τη σύνδεση στο Δίκτυο The Graph. Οποιοσδήποτε θα μπορεί να τρέχει και τις δικές του πύλες. Οι πύλες χειρίζονται την διοίκηση της κατάστασης των καναλιών για την προμήθεια ερωτημάτων, και δρομολογούν στους δημιουργούς ευρετηρίων (Ιndexers) ως συνάρτηση της τιμής, της απόδοσης και της ασφάλειας που προκαθορίζεται από την εφαρμογή που πληρώνει για αυτά τα ερωτήματα.

![Query Marketplace](https://storage.googleapis.com/graph-web/blog/QueryMarketplace.png)

### Αμοιβές Δημιουργίας Ευρετηρίου

Εκτός από την προμήθεια ερωτημάτων, οι δημιουργοί ευρετηρίων (Indexers) και οι εκπρόσωποι (Delegators) θα παίρνουν **αμοιβές ευρετηρίου** με τη μορφή GRT που είναι **νέα κοπή tokens** που διανέμεται ανάλογα με το σήμα επιμελητή (Curator) και το μερίδιο κλειδώματος. Οι αμοιβές ευρετηρίων θα ξεκινήσουν στο 3% ετησίως. Η μελλοντική νομισματική πολιτική GRT θα καθοριστεί από μια ανεξάρτητη τεχνική διακυβέρνηση που θα καθιερωθεί καθώς πλησιάζουμε την τελική έκδοση του δικτύου.

Το Δίκτυο The Graph θα έχει **εποχές** που μετρώνται σε μπλοκ και χρησιμοποιούνται για τους υπολογισμούς αμοιβών ευρετηρίου (Indexing Rewards).

### Συνάρτηση Παραγωγής Cobbs-Douglas

Εκτός από την προμήθεια ερωτημάτων και τις αμοιβών ευρετηρίου, υπάρχει μια έκπτωση (Rebate Pool) που επιβραβεύει όλους τους συμμετέχοντες στο δίκτυο με βάση τις συνεισφορές σε αυτό. Η έκπτωση έχει σχεδιαστεί για να ενθαρρύνει τους δημιουργούς ευρετηρίων (Indexers) να κατανέμουν το μερίδιο σε πρόχειρη αναλογία με το ποσό της προμήθειας ερωτημάτων αμοιβής για το δίκτυο.

Ένα μέρος της προμήθειας ερωτημάτων που συνεισφέρθηκαν στην **έκπτωση** (Rebate Pool) διανέμονται ως **επιβράβευση έκπτωσης** χρησιμοποιώντας τη **Συνάρτηση Παραγωγής Cobbs-Douglas**, μια συνάρτηση των συνεισφορών στο κοινό ταμείο και την κατανομή του μεριδίου τους σε έναν υπογράφο όπου δημιουργήθηκαν οι προμήθειες ερωτημάτων. Αυτή η συνάρτηση επιβράβευσης έχει την ιδιότητα ότι όταν οι δημιουργοί ευρετηρίου (Indexers) κατανέμουν ποσοστό ανάλογο με το μερίδιό τους στη συνεισφορά των αμοιβών στο κοινό ταμείο έκπτωσης, θα λάβουν πίσω ακριβώς το 100% της συνεισφοράς προμήθειας τους ως έκπτωση. Αυτή είναι επίσης η βέλτιστη κατανομή.

### Λεπτομέρειες Πρωτοκόλλου & Κάψιμο Των Tokens

Ένα μέρος της **προμήθειας ερωτημάτων** του πρωτοκόλλου καίγεται, αναμένεται να ξεκινήσει στο ~1% της συνολικής προμήθειας ερωτημάτων πρωτοκόλλου και υπόκειται σε μελλοντική τεχνική διακυβέρνηση. Ο προαναφερθείς **φόρος ανάληψης** που επιβάλλεται από τους επιμελητές (Curators) και εκπροσώπους (Delegators) που κάνουν ανάληψη τα GRT τους καίγεται επίσης, καθώς και τυχόν αζήτητες **επιβραβεύσεις έκπτωσης**.

### Παράμετροι Εκπροσώπησης

Κάθε δημιουργός ευρετηρίου (Indexer) καθορίζει τον τρόπο αμοιβών των εκπροσώπων (Delegators) βάσει των ακόλουθων δύο παραμέτρων εκπροσώπησης:

- **Περικοπή επιβράβευσης** - Το % των αμοιβών ευρετηρίου που διατηρεί ο δημιουργός ευρετηρίου (Indexer).
- **Περικοπή προμήθειας** - Το % της προμήθειας ερωτημάτων που διατηρεί ο δημιουργός ευρετηρίου (Indexer).

Οι δημιουργοί ευρετηρίων (Indexers) δέχονται το κατ 'εξουσιοδότηση μερίδιο σύμφωνα με το **ποσοστό εξουσιοδότησης**, το οποίο είναι πολλαπλάσιο του ποσού που έχουν κλειδώσει. Αυτή η αναλογία των κλειδωμένων τokens μεταξύ δημιουργών ευρετηρίου (Indexer) και του εκπροσώπου (Delegator) θα καθοριστεί μέσω τεχνικής διακυβέρνησης.


_Όλοι αυτοί οι μηχανισμοί σε συνδυασμό έχουν σχεδιαστεί για να παράγουν μια ανοικτή, αποτελεσματική αγορά για υπηρεσίες δεδομένων χτισμένη πάνω σε μια πλήρως αποκεντρωμένη υποδομή._

## Σύνοψη

- **Στατιστικά Κοινότητας**: 2.3+ χιλιάδες υπογράφοι, 3+ χιλιάδες προγραμματιστές, 200+ δημιουργοί ευρετηρίων, 400+ επιμελητές
- **Σύμβολο Token**: GRT
- **Συνολικός Αρχικός Αριθμός Tokens**: 10 δισεκατομμύρια
- **Πρόγραμμα Νέας Έκδοσης**: Ξεκινώντας από ~3% ετησίως, έως την τεχνική διακυβέρνηση
- **Κάψιμο Tokens**: Αναμένεται να είναι ~1% της προμήθειας ερωτημάτων και όλοι οι φόροι ανάληψης καίγονται, μέχρι την τεχνική διακυβέρνηση
- **Μέγιστη Αριθμός Tokens**: 10 δισεκατομμύρια αρχικά + νέα έκδοση - καύση

## Συμμετέχετε στο Δίκτυο The Graph!

Οποιοσδήποτε μπορεί να είναι δημιουργός ευρετηρίου, επιμελητής ή εκπρόσωπος και να κλειδώσει GRT έναντι της εργασίας του στο πρωτόκολλο.

Έχουν ήδη αναπτυχθεί πάνω από 2,300 υπογράφοι από περισσότερους από 3,000 προγραμματιστές και περισσότεροι από 200 δημιουργούς ευρετηρίων συμμετέχουν ήδη στο testnet με κίνητρα. Καθώς πλησιάζουμε στο mainnet του δικτύου The Graph, θα υπάρχουν πολλοί τρόποι με τους οποίους μπορείτε να συμμετέχετε στο οικοσύστημα μας:

- Ακολουθήστε πάνω από 200 **δημιουργούς ευρετηρίου** στο [Κέντρο Ελέγχου testnet](https://thegraph.com/testnet/indexers)
- Ξεκινήστε έναν κόμβο ως **δημιουργός ευρετηρίου** πριν από την τελική έκδοση του mainnet αργότερα φέτος
- Εγγραφείτε για να γίνετε [επιμελητής](https://thegraph.com/blog/curator-program-launch) στο [πρόγραμμα επιμελητών](https://thegraph.com/testnet/curators) μας προτού κλείσει η εγγραφή
- Επερχόμενο **Πρόγραμμα Πρέσβευσις** για την ανάπτυξη της κοινότητας του The Graph
- Επερχόμενο **Πρόγραμμα Αμοιβής Σφαλμάτων** για την εύρεση αδύναμων σημείων και την προστασία του πρωτοκόλλου
- Γίνετε δημιουργός ευρετηρίου ή **εκπρόσωπος** στην τελική έκδοση mainnet του δικτύου The Graph

Αναζητήστε περισσότερες πληροφορίες σχετικά με το πώς μπορείτε να συμμετάσχετε στα επερχόμενα προγράμματά μας εγγράφοντας στο [ενημερωτικό δελτίο](https://thegraph.com/#newsletter), συμμετέχοντας στο [Discord](https://thegraph.com/discord) ή το [Telegram](https://t.me/GraphProtocol) και ακολουθώντας μας στο [Twitter](https://twitter.com/graphprotocol). Μπορείτε επίσης να δείτε το ιστολόγιo μας για ενημερώσεις.

---

**Πρωτότυπο Άρθρο (Αγγλική)**: [The Graph GRT Token Economics](https://thegraph.com/blog/the-graph-grt-token-economics)

**Συντάκτρια Πρωτότυπου Άρθρου**: [Tegan Kline](https://twitter.com/theklineventure)

**Ημερομηνία Συγγραφής Πρωτότυπου Άρθρου**: 24 Σεπτεμβρίου 2020

**Μεταφραστές**: [Donald A. Iljazi](https://twitter.com/oeadgk01), [Iason Andreou](https://twitter.com/jasonrises)

**Ημερομηνία Μετάφρασης**: 26 Οκτωβρίου
