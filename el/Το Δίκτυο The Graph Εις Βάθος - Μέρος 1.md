# Το Δίκτυο The Graph Εις Βάθος - Μέρος 1

![The Graph Network - Part 1](https://storage.googleapis.com/graph-web/the-graph-network-part1.jpg)

Όταν παρουσιάσαμε για πρώτη φορά το Graph τον Ιούλιο του περασμένου έτους, μοιραστήκαμε το όραμά μας για τη δημιουργία ενός αποκεντρωμένου πρωτοκόλλου ευρετηρίου για το Web3. Η ομάδα έχει δουλέψει σκληρά και σήμερα είμαι ενθουσιασμένος που μοιράζομαι λεπτομερώς τον σχεδιασμό της πρώτης έκδοσης του αποκεντρωμένου δικτύου The Graph. Το Δίκτυο Graph είναι βασική υποδομή για το Web3 - ένα απαραίτητο στοιχείο για την παροχή αποκεντρωμένων εφαρμογών με υψηλή απόδοση προς τον καταναλωτή.

Για αυτό το άρθρο, προϋποτίθεται κάποια προηγούμενη εξοικείωση με το The Graph. Εάν δεν έχετε ακούσει ποτέ για το The Graph, ένα εξαιρετικό μέρος για να ξεκινήσετε είναι η [δημοσίευση ανακοινώσεων](https://medium.com/graphprotocol/introducing-the-graph-4a281b28203e), τα [έγγραφά](https://thegraph.com/docs/introduction#what-the-graph-is) μας ή [πολλά](https://medium.com/melonprotocol/graphing-the-melon-protocol-fdcbbc0475b5) εξαιρετικά [άρθρα](https://unlock-protocol.com/blog/the-graph-blog-post) από την κοινότητά μας.

Αυτό είναι το πρώτο μέρος από ένα διμερές άρθρο που εξερευνά το σχεδιασμό του Δικτύου The Graph. Μπορείτε να μεταβείτε στο δεύτερο μέρος εδώ.

# Αποκεντροποίηση Full-Stack

Η αποστολή του The Graph είναι να επιτρέψει διαδικτυακές εφαρμογές που τροφοδοτούνται εξ ολοκλήρου από δημόσια υποδομή.

Η αποκεντροποίηση Full-stack θα επιτρέψει την δημιουργία εφαρμογών που είναι ανθεκτικές σε αποτυχίες υπηρεσιών και κερδοσκοπία και επίσης θα διευκολύνουν ένα άνευ προηγουμένου επίπεδο διαλειτουργικότητας Οι χρήστες και οι προγραμματιστές θα μπορούν να γνωρίζουν ότι το λογισμικό στο οποίο επενδύουν χρόνο και χρήμα δεν μπορεί ξαφνικά να εξαφανιστεί.

Για να επιτύχουμε αυτό το όραμα των πλήρως αποκεντρωμένων εφαρμογών (dApps), είναι σημαντικό να μετατοπιστούμε από ένα παράδειγμα όπου οι υπηρεσίες πληρώνουν για τον τρέχοντα αποθηκευτικό χώρο, τον υπολογισμό και άλλες υπηρεσίες που απαιτούνται για να διατηρηθεί μια εφαρμογή σε λειτουργία, προς τους χρήστες που πληρώνουν απευθείας δίκτυα παροχής αποκεντρωμένων υπηρεσιών για πληρωμή ανά χρήση αυτών των πόρων.

Σήμερα, οι περισσότερες "αποκεντρωμένες" εφαρμογές υιοθετούν ενα τέτοιο μοντέλο μόνο στο χαμηλό επίπεδο της στοίβας-το blockchain-όπου οι χρήστες πληρώνουν για συναλλαγές που τροποποιούν την κατάσταση της εφαρμογής. Η υπόλοιπη στοίβα συνεχίζει να λειτουργεί από κεντροποιημένες υπηρεσίες και υπόκειται σε αυθαίρετες αποτυχίες και κερδοσκοπία.

# Τι Είναι το Δίκτυο The Graph

Το Δίκτυο Graph αποκεντρώνει το επίπεδο ερωτημάτων και API του Web3, αφαιρώντας έτσι έναν συμβιβασμό που αντιμετωπίζουν οι προγραμματιστές αποκεντρωμένων εφαρμογών (dApps) σήμερα: είτε για να δημιουργήσουν μια εφαρμογή που είναι αποδοτική ή για να δημιουργήσουν μια εφαρμογή που είναι πραγματικά αποκεντρωμένη.

Σήμερα, οι προγραμματιστές μπορούν να τρέξουν έναν Κόμβο Graph στη δική τους υποδομή ή μπορούν να βασιστούν στην [υπηρεσία φιλοξενίας](https://thegraph.com/explorer/) μας. Οι προγραμματιστές αναπτύσσουν και εκδίδουν υπογράφους, οι οποίοι περιγράφουν τον τρόπο χρήσης και ευρετηρίασης δεδομένων από πηγές δεδομένων Web3. Πολλά κορυφαία έργα που χρησιμοποιούν το Ethereum έχουν ήδη δημιουργήσει υπογράφους όπως: Uniswap, ENS, DAOstack, Synthetix, Moloch και άλλα. Στο Δίκτυο The Graph, οποιοσδήποτε δημιουργός ευρετηρίων (Indexer) θα μπορεί να κλειδώσει Graph Tokens (GRT) για να συμμετέχει στο δίκτυο και να κερδίζει προμήθεια καθώς και ανταμοιβές πληθωρισμού για την εξυπηρέτηση ερωτημάτων.

Οι καταναλωτές θα μπορούν να χρησιμοποιούν αυτό το αυξανόμενο σύνολο δημιουργών ευρετηρίων πληρώνοντας ανά χρήση, αποδεικνύοντας ένα μοντέλο όπου οι νόμοι προσφοράς και ζήτησης υποστηρίζουν τις υπηρεσίες που παρέχονται από το πρωτόκολλο.

# Ρόλοι Πρωτοκόλλου

Αυτοί είναι οι ρόλοι που αλληλεπιδρούν με το σύστημα, οι συμπεριφορές που πρέπει να ακολουθήσουν για να λειτουργήσει σωστά το πρωτόκολλο και ποια κίνητρα τους παρακινούν.

![Protocol Roles](https://storage.googleapis.com/graph-web/protocol-roles.png)

- **Καταναλωτές (Consumers)**. Οι καταναλωτές (Consumers) πληρώνουν τους δημιουργούς ευρετηρίων για ερωτήματα. Αυτοί θα είναι συνήθως τελικοί χρήστες, αλλά θα μπορούσαν επίσης να είναι υπηρεσίες διαδικτύου ή μεσαία λογισμικά (middleware) που ενσωματώνονται στο The Graph.

- **Δημιουργοί Ευρετηρίων (Indexers)**. Οι δημιουργοί ευρετηρίων είναι οι χειριστές κόμβων του The Graph. Παρακινούνται με οικονομικές αμοιβές.

- **Επιμελητές (Curators)**. Οι επιμελητές χρησιμοποιούν GRT για να σηματοδοτήσουν το ποιοι υπογράφοι είναι πολύτιμοι για το ευρετήριο. Αυτοί συνήθως θα είναι προγραμματιστές, αλλά θα μπορούσαν επίσης να είναι τελικοί χρήστες που υποστηρίζουν μια υπηρεσία στην οποία βασίζονται ή ένα άτομο που έχει καθαρά οικονομικά κίνητρα.

- **Εκπρόσωποι (Delegators(**. Οι εκπρόσωποι κλειδώνουν GRT εκ μέρους ενός δημιουργού ευρετηρίων με σκοπό να κερδίσουν ένα μέρος των ανταμοιβών πληθωρισμού και προμήθειας, χωρίς να χρειάζεται να τρέξουν προσωπικά έναν κόμβο Graph. Έχουν οικονομικά κίνητρα.

- **Ψαράδες (Fishermen)**. Οι ψαράδες (Fishermen) ασφαλίζουν το δίκτυο ελέγχοντας εάν οι απαντήσεις στα ερωτήματα είναι ακριβείς. Οι ψαράδες έχουν αλτρουιστικό κίνητρο και για το λόγο αυτό, το The Graph αρχικά θα τρέξει μια υπηρεσία ψαράδων για το δίκτυο.

- **Διαιτητές (Arbitrators)**. Οι διαιτητές (Arbitrators) καθορίζουν εάν οι δημιουργοί ευρετηρίων θα πρέπει να περικοπούν ή όχι κατά την επίλυση διαφορών. Μπορεί να έχουν οικονομικά ή αλτρουιστικά κίνητρα.

# Χρήση

## Προγραμματιστές (Developers)

_Για τους προγραμματιστές, τα API για τη δημιουργία ενός υπογράφου θα παραμείνουν σε μεγάλο βαθμό τα ίδια καθώς χρησιμοποιούν έναν τοπικό ή φιλοξενούμενο Κόμβο Graph._

Μια αξιοσημείωτη διαφορά είναι ο τρόπος με τον οποίο οι προγραμματιστές εκδίδουν υπογράφους. Αντί να εκδώσουν σε ένα τοπικό ή φιλοξενούμενο Κόμβο Graph, θα εκδώσουν τον υπογράφο τους σε ένα μητρώο που φιλοξενείται στο Ethereum και θα καταθέσουν ένα μερίδιο GRT για την επιμέλεια αυτού του υπογράφου. Αυτό χρησιμεύει ως σήμα για τους δημιουργούς ευρετηρίων ότι συγκεκριμένος υπογράφος πρέπει να προστεθεί στο ευρετήριο.

## Τελικοί Χρήστες

Για τους τελικούς χρήστες, η κύρια διαφορά είναι ότι, αντί να αλληλεπιδρούν με κεντρικά API τα είναι επιδοτούμενα, θα πρέπει να αρχίσουν να πληρώνουν για να ερωτούν ένα αποκεντρωμένο δίκτυο δημιουργών ευρετηρίων (Indexers). Αυτό θα γίνει μέσω μιας μηχανής ερωτήσεων που εκτελείται στον υπολογιστή τους - είτε στο πρόγραμμα περιήγησης, ως επέκταση, είτε ενσωματωμένη στην αποκεντρωμένη εφαρμογή (dApp).

Η μηχανή αναζήτησης επιτρέπει στον χρήστη να υποβάλλει ερωτήματα με ασφάλεια στις τεράστιες ποσότητες δεδομένων που είναι αποθηκευμένες στο The Graph χωρίς να χρειάζεται να κάνει προσωπικά τη δουλειά για τον υπολογισμό και την αποθήκευση αυτών των δεδομένων. Ο μηχανισμός ερωτήσεων λειτουργεί επίσης ως μηχανή συναλλαγής, λαμβάνοντας αποφάσεις όπως με το ποιους δημιουργούς ευρετηρίων (Ιndexers) να συνεργαστεί ή πόσο πρέπει να πληρώσει, με βάση την αποκεντρωμένη εφαρμογή (dApp) που χρησιμοποιείται ή τις προτιμήσεις του χρήστη.

Για να παρέχει η μηχανή ερωτήσεων μια καλή εμπειρία χρήστη, θα πρέπει να υπογράφει αυτόματα συναλλαγές μικροπληρωμής εκ μέρους των χρηστών αντί να τους το υποδεικνύει για κάθε συναλλαγή που χρειάζεται υπογραφή. Συνεργαζόμαστε με αρκετές ομάδες κατάστασης καναλιών που βασίζονται στο Ethereum για να διασφαλίσουμε ότι τα πορτοφόλια και η λειτουργικότητα που παράγουν ικανοποιούν τις ανάγκες των πρωτοκόλλων πληρωμής ανά χρήση όπως το The Graph. Στο μεταξύ, θα φιλοξενήσουμε μια πύλη που επιτρέπει στις αποκεντρωμένες εφαρμογές (dApps) να επιδοτεί ερωτήματα για λογαριασμό των χρηστών.

## Δημιουργοί Ευρετηρίων (Ιndexers)

Οι δημιουργοί ευρετηρίων (Indexers) θα μπορούν να συμμετάσχουν στο The Graph κλειδώνοντας το GRT και εκτελώντας μια έκδοση του [Κόμβου Graph](https://github.com/graphprotocol/graph-node).

Επίσης θα πρέπει να εκτελέσουν ένα πρόγραμμα δημιουργών ευρετηρίων το οποίο παρακολουθεί προγραμματιστικά τη χρήση των πόρων τους, καθορίζει τις τιμές και αποφασίζει ποιοι υπογράφοι πρέπει να προστεθούν στο ευρετήριο. Το πρόγραμμα δημιουργών ευρετηρίων θα μπορεί να συνδέετε και να αποσυνδέετε και αναμένουμε ότι οι χειριστές κόμβων θα πειραματιστούν με τα δικά τους μοντέλα τιμολόγησης και στρατηγικές για να αποκτήσουν ανταγωνιστικό πλεονέκτημα στην αγορά έναντι άλλων δημιουργών ευρετηρίων.

## Επιμελητές (Curators) και Εκπρόσωποι (Delegators)

Οι επιμελητές και οι εκπρόσωποι θα επιμεληθούν και θα εκπροσωπούν μέσω του [Graph Explorer](https://thegraph.com/explorer/). Στην τελική έκδοση του δικτύου, ο Graph Explorer θα είναι μια πλήρως αποκεντρωμένη εφαρμογή και για τη χρήση του απαιτείται ένα πρόγραμμα περιήγησης με δυνατότητα εκτέλεσης αποκεντρωμένων εφαρμογών (dApps) και πορτοφόλι Ethereum.

# Αρχιτεκτονική

![Architecture](https://storage.googleapis.com/graph-web/architecture.png)

Το Δίκτυο The Graph περιλαμβάνει έξυπνα συμβόλαια που εκτελούνται στο Ethereum σε συνδυασμό με μια ποικιλία πρόσθετων υπηρεσιών και πελατών που λειτουργούν εκτός αλυσίδας.

# Αγορά Ερωτημάτων

Η αγορά ερωτημάτων εξυπηρετεί έναν παρόμοιο σκοπό με ένα API σε μια παραδοσιακή εφαρμογή που βασίζεται σε υπηρεσίες cloud - εξυπηρετώντας δεδομένα αποτελεσματικά, που απαιτούνται από μια διεπαφή που εκτελείται στη συσκευή ενός χρήστη. Η βασική διαφορά είναι ότι ενώ ένα παραδοσιακό API λειτουργεί από μια κεντροποιημένη οντότητα στην οποία οι χρήστες δεν έχουν λόγο, η αγορά ερωτημάτων περιλαμβάνει ένα αποκεντρωμένο δίκτυο δημιουργών ευρετηρίων, όλοι ανταγωνίζονται για την παροχή της καλύτερης υπηρεσίας στην καλύτερη τιμή.

![Query Market](https://storage.googleapis.com/graph-web/query-market.png)

Αυτή η εφεδρεία σημαίνει ότι ακόμη και αν ένας μεμονωμένος δημιουργός ευρετηρίου είναι εκτός σύνδεσης, όσο υπάρχει ζήτηση για ερωτήματα σε ένα σύνολο δεδομένων, άλλοι δημιουργοί ευρετηρίων θα έχουν κίνητρα για να απορροφήσουν την επιπλέον εργασία.

Οι συναλλαγές στην αγορά ερωτημάτων τιμολογούνται με βάση το εύρος ζώνης και την υπολογιστική ισχύς που είναι απαραίτητη για την επεξεργασία του ερωτήματος.

Ας ρίξουμε μια ματιά σε μια τυπική ροή για έναν καταναλωτή που αλληλεπιδρά με την αγορά ερωτημάτων.

- **Εύρεση Υπηρεσίας**. Ο καταναλωτής ρωτάει το The Graph ποιοί δημιουργοί ευρετηρίων έχουν τα δεδομένα που τους ενδιαφέρουν.
ανακάλυψη υπηρεσίας

![Service Discovery](https://storage.googleapis.com/graph-web/service-discovery.png)

- **Επιλογή Δημιουργού Ευρετηρίου (Indexer)**. Ο καταναλωτής επιλέγει έναν δημιουργό ευρετηρίου (Indexer) για συναλλαγές βάσει του ποιόν θεωρεί πιθανότερο να παρέχει την υψηλότερη ποιότητα υπηρεσιών στην καλύτερη τιμή.

![Indexer Selection](https://storage.googleapis.com/graph-web/indexer-selection1.png)

![Indexer Selection](https://storage.googleapis.com/graph-web/indexer-selection2.png)

- **Ερώτημα + Μικροπληρωμή Υπό Όρους**. Ο καταναλωτής στέλνει στον δημιουργό ευρετηρίου (Indexer) ένα ερώτημα μαζί με μια υπό όρους μικροπληρωμή η οποία καθορίζει το ποσό που είναι διατεθειμένος να πληρώσει για υπολογιστική ισχύς και εύρος ζώνης.

![Conditional Micropayment](https://storage.googleapis.com/graph-web/query%2Bconditional-micropayment.png)

- **Απάντηση + Βεβαίωση**. Εάν ο δημιουργός ευρετηρίων αποδεχτεί την τιμή που προσφέρει ο καταναλωτής, τότε επεξεργάζεται το ερώτημα και απαντά με τα δεδομένα που προκύπτουν, καθώς και μια βεβαίωση ότι αυτή η απάντηση είναι σωστή. Η παροχή αυτής της βεβαίωσης ξεκλειδώνει την υπό όρους μικροπληρωμή.

Η βεβαίωση παράγεται καθοριστικά και αποδίδεται αποκλειστικά στον δημιουργό ευρετηρίου (Indexer) για σκοπούς επαλήθευσης και επίλυσης διαφορών οπουδήποτε στο πρωτόκολλο.

![Response Attestation](https://storage.googleapis.com/graph-web/response%2Battestation.png)

Μια αποκεντρωμένη εφαρμογή που υποβάλλει ερωτήματα στο The Graph μπορεί να χρησιμοποιεί πολλαπλούς υπογράφους που έχουν προστεθεί στο ευρετήριο από διαφορετικούς δημιουργούς ευρετηρίων και σε αυτήν την περίπτωση τα προαναφερθέντα βήματα για κάθε υπογράφο που υποβάλλεται σε ερωτήματα.

# Tα Graph Tokens

Για την υποστήριξη της λειτουργία αγοράς ερωτημάτων, το πρωτόκολλο εισάγει ένα εγγενές token: Graph Tokens (GRT).

Τα Graph Tokens έχουν δύο κύριες χρήσεις στο πρωτόκολλο:

- **Κλειδωμα απο Δημιουργούς Ευρετηρίων (Indexer)**. Οι δημιουργοί ευρετηρίων (Indexers) καταθέτουν Graph Tokens προς έυρεση στην αγορά ερωτημάτων για να παρέχουν οικονομική ασφάλεια για την εργασία που εκτελούν.
- **Σηματοδότηση Επιμελητών (Curators)**. Οι επιμελητές (Curators) καταθέτουν Graph Tokens σε μια αγορά επιμέλειας, όπου αμοίβοναι για την ορθή πρόβλεψη υπογραφών που θα είναι πολίτιμοι για το δίκτυο.

Οι καταναλωτές θα μπορούν να πληρώνουν για ερωτήματα με ETH ή DAI. Οι πληρωμές θα ολοκληρωθούν, ωστόσο, σε GRT για να διασφαλιστεί μια κοινή λογιστική μονάδα σε ολόκληρο το πρωτόκολλο.

Εκτός από τις χρήσεις που περιγράφονται παραπάνω, η ύπαρξη εγγενούς token μας επιτρέπει να ενθαρρύνουμε ορισμένες συμπεριφορές μέσω του πληθωρισμού. Η ικανότητα για μια δυναμικά προσαρμοσμένη πληθωριστική νομισματική πολιτική είναι ένα ισχυρό εργαλείο στην εργαλειοθήκη μας.

# Συνεχίστε να Διαβάζετε

Σε αυτό το σημείο έχουμε καλύψει πολλές από τις βασικές έννοιες του The Graph. Υπάρχουν, ωστόσο, πρόσθετοι μηχανισμοί που απαιτούνται για την λειτουργία μιας αποτελεσματικής αγοράς ερωτημάτων, ενός αποδοτικού πρωτοκόλλου και μιας κομψής εμπειρίας για τους προγραμματιστές.

Στο δεύτερο μέρος θα συνεχίσουμε με μια εξερεύνηση αυτών των στοιχείων, συμπεριλαμβανομένων των διάφορων χρήσεων των Graph Tokens, όπως κλείδωμα απο δημιουργούς ευρετηρίου, αγορές επιμέλειας και αμοιβές πληθωρισμού.

Θα καλύψουμε επίσης την υποδομή μικροπληρωμών, τον τρόπο επαλήθευσης των απαντήσεων σε ερωτήματα και το πως οι τελικοί χρήστες θα αλληλεπιδρούν με το Graph μέσω ενός αποκεντρωμένου Graph Explorer.

Τα λέμε εκεί!

---

**Πρωτότυπο Άρθρο (Αγγλική)**: [The Graph Network In Depth - Part 1](https://thegraph.com/blog/the-graph-network-in-depth-part-1)

**Συντάκτης Πρωτότυπου Άρθρου**: [Brandon Ramirez](https://twitter.com/theklineventure)

**Ημερομηνία Συγγραφής Πρωτότυπου Άρθρου**: 21 Οκτωβρίου 2019

**Μεταφραστές**: [Donald A. Iljazi](https://twitter.com/oeadgk01), [Iason Andreou](https://twitter.com/jasonrises)

**Ημερομηνία Μετάφρασης**: 29 Οκτωβρίου 2020
