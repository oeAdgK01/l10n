Αυτό είναι το δεύτερο μέρος ενός διμερούς άρθρου που εξερευνά το σχεδιασμό του Δικτύου The Graph. Μπορείτε να διαβάσετε το [πρώτο μέρος](https://github.com/oeAdgK01/l10n/blob/main/el/%CE%A4%CE%BF%20%CE%94%CE%AF%CE%BA%CF%84%CF%85%CE%BF%20The%20Graph%20%CE%95%CE%B9%CF%82%20%CE%92%CE%AC%CE%B8%CE%BF%CF%82%20-%20%CE%9C%CE%AD%CF%81%CE%BF%CF%82%201.md) εδώ.

Στο πρώτο άρθρο δώσαμε μια γενική εικόνα του τι είναι το Δίκτυο The Graph και πώς λειτουργεί σε υψηλό επίπεδο.

Σε αυτό το άρθρο θα εξετάσουμε βαθύτερα πολλές βασικές έννοιες, όπως τον τρόπο με τον οποίο χρησιμοποιούνται τα Graph Tokens για κλείδωμα από τους δημιουργών ευρετηρίων, την επιμέλεια και τις αμοιβές πληθωρισμού των δημιουργών ευρετηρίων. Επίσης θα παρουσιάσω τον αποκεντρωμένο Graph Explorer - μια αποκεντρωμένη εφαρμογή (dApp) για αλληλεπίδραση με το Δίκτυο The Graph - και θα περιγράψω τα επίπεδα πληρωμών και επαλήθευσης.

#  Κλείδωμα από τους Δημιουργών Ευρετηρίων

Το The Graph υιοθετεί ένα [μοντέλο token](https://multicoin.capital/2018/02/13/new-models-utility-tokens/), όπου οι δημιουργοί ευρετηρίων (Indexers) πρέπει να κλειδώσουν τα Graph Τokens για να πουλήσουν τις υπηρεσίες τους στην αγορά ερωτημάτων. Αυτό εξυπηρετεί δύο κύριες λειτουργίες.

- Παρέχει οικονομική ασφάλεια, καθώς το κλειδωμένο GRT μπορεί να περικοπεί εάν οι δημιουργοί ευρετηρίων (Indexers) εκτελέσουν κακόβουλα τη δουλειά τους. Μόλις κλειδωθεί το GRT, μπορεί να γίνει ανάληψη μόνο μετά από μια περίοδο παγώματος, η οποία παρέχει πολλές ευκαιρίες για επαλήθευση και επίλυση διαφορών.

- Παρέχει έναν ανθεκτικό μηχανισμό ως προς επιθέσεις Sybil. Έχοντας ψεύτικους ή χαμηλής ποιότητας δημιουργούς ευρετηρίων (Indexers) σε έναν συγκεκριμένο υπογράφο καθιστά πιο αργή την εύρεση ποιοτικών παρόχων υπηρεσιών. Για αυτόν τον λόγο, θέλουμε μόνο οι δημιουργοί ευρετηρίων με κλειδωμένα τokens να είναι ανιχνεύσιμοι.

Προκειμένου οι παραπάνω μηχανισμοί να λειτουργήσουν σωστά, είναι σημαντικό οι δημιουργοί ευρετηρίων (Indexers) να έχουν κίνητρα να κρατούν GRT περίπου σε ίδια αναλογία με το ποσό της χρήσιμης εργασίας που κάνουν στο δίκτυο.

Μια αφελής προσέγγιση θα ήταν να προσπαθήσουμε να το κάνουμε έτσι ώστε κάθε GRT που κλειδώνετε να δίνει στον δημιουργό ευρετηρίων (Indexer) τη δυνατότητα να εκτελεί συγκεκριμένη ποσότητα εργασίας στο δίκτυο. Υπάρχουν δύο προβλήματα με αυτό: πρώτον, θέτει ένα αυθαίρετο ανώτατο όριο για την ποσότητα εργασίας που μπορεί να εκτελέσει το δίκτυο. Και δεύτερον, είναι σχεδόν αδύνατο να εφαρμοστεί με έναν τρόπο με δυνατότητα κλιμάκωσης, δεδομένου ότι θα απαιτούσε όλες τις εργασίες να συντονίζονται κεντρικά στην αλυσίδα.

Μια καλύτερη προσέγγιση έχει αναδειχθεί από την ομάδα του 0x, και περιλαμβάνει τη συλλογή προμήθειας πρωτοκόλλου για όλες τις συναλλαγές στο πρωτόκολλο και, στη συνέχεια, την επιστροφή αυτής της προμήθειας στους συμμετέχοντες ως συνάρτηση του αναλογικού μεριδίου κλειδώματος και της αναλογικής προμήθειας που συλλέγετε για το δίκτυο, χρησιμοποιώντας τη [Συνάρτηση Παραγωγής Cobb-Douglas](https://en.wikipedia.org/wiki/Cobb%E2%80%93Douglas_production_function#Cobb%E2%80%93Douglas_utilities).

Στην κατασκευή μας, η επιστροφή Y<sub>i</sub> που λαμβάνει ο δημιουργός ευρετηρίων (Indexer) **i** που λαμβάνει κατά τη διάρκεια μιας χρονικής περιόδου είναι

![Staking Equation](https://storage.googleapis.com/graph-web/staking-equation.png)

_όπου **ω<sub>ij</sub>** είναι το ποσό που έχει κλειδωθεί από τον δημιουργό ευρετηρίων (Indexer) **i** στον υπογράφο **j**, **Ω** είναι το συνολικό ποσό που κλειδώνεται στο δίκτυο, **θ<sub>ij</sub>** είναι το ποσό της προμήθειας πρωτοκόλλου που έχει παράγει ο δημιουργός ευρετηρίων (Indexer) **i** για το πρωτόκολλο στον υπογράφο **j** και **Θ** είναι το συνολικό ποσό της προμήθειας πρωτοκόλλου που έχει συλλεχθεί από το πρωτόκολλο._

Συνιστώ να διαβάσετε [την μελέτη](https://forum.0x.org/t/research-on-protocol-fees-and-liquidity-incentives/340) - αλλά αυτό που είναι ενδιαφέρον για το σκοπό μας είναι οτι ένας λογικός υπεύθυνος λήπτης αποφάσεων αναμένεται να προυπολογήσει την ισορροπία ενός σταθερόυ ποσοστού δαπανών μεταξύ των δύο εισροών στη συνάρτηση παραγωγής. Στην περίπτωσή μας, αυτό θα ήταν το κόστος ενοικίασης ή ιδιοκτησίας GRT και τα λειτουργικά έξοδα που σχετίζονται με την διαχείριση ενός Κόμβου Graph που επιτρέπει σε έναν δημιουργό ευρετηρίων (Indexer) να εκτελεί περισσότερη δουλειά και, κατ 'επέκταση, να συλλέγει περισσότερη προμήθεια πρωτοκόλλου.

Επειδή θα περιμέναμε από όλους τους λογικούς δημιουργούς ευρετηρίων (Indexers) να λάβουν μια ανάλογη απόφαση προϋπολογισμόυ, σε ισορροπία, θα πρέπει να περιμένουμε από τους δημιουργούς ευρετηρίων (Indexers) να κλειδώσουν ένα ποσοστό του συνολικού κλειδωμένου GRT, ίσο με το ποσοστό της εργασίας που έχουν εκτελέσει για το δίκτυο.

Το καλό είναι ότι αυτή η κατανομή κλειδωμένων tokens δεν χρειάζεται να επιβληθεί στο πρωτόκολλο, αλλά μάλλον προκύπτει φυσικά από τους δημιουργούς ευρετηρίων (Indexers) που λαμβάνουν αποφάσεις για το δικό τους οικονομικό συμφέρον.

# Σηματοδότηση Επιμελητών (Curators)

Προκειμένου ένας καταναλωτής να υποβάλει ερώτημα σε έναν υπογράφο, πρέπει πρώτα να έχει δημιουργηθεί ευρετήριο για αυτόν - μια διαδικασία που μπορεί να διαρκέσει ώρες ή ακόμα και μέρες. Εάν οι δημιουργοί ευρετηρίων (Indexers) έπρεπε να μαντέψουν για το ποιους υπογράφους πρέπει να προσθέσουν στο ευρετήριο με την πιθανότητα να κερδίσουν προμήθεια ερωτημάτων, τότε η αγορά δεν θα ήταν πολύ αποτελεσματική.

Η σηματοδότηση επιμελητών είναι η διαδικασία κατάθεσης GRT σε μια καμπύλη δέσμευσης (bonding curve) για έναν υπογράφο ώστε να υποδείξει στους δημιουργούς ευρετηρίων (Indexers) ότι ο υπογράφος πρέπει να προστεθεί στο ευρετήριο.

Οι δημιουργοί ευρετηρίων (Indexers) μπορούν να εμπιστεύονται το σήμα επειδή όταν οι επιμελητές καταθέτουν GRT στην καμπύλη δέσμευσης (bonding curve), δίνουν σήμα επιμέλειας για τον αντίστοιχο υπογράφο, δίνοντάς τους δικαίωμα σε ένα μέρος της μελοντικής προμήθειας ερωτημάτων που θα συλλεχθεί σε αυτόν τον υπογράφο. Ένας λογικά ιδιοτελής επιμελητής θα πρέπει να σηματοδοτεί GRT προς τους υπογράφους που προβλέπει ότι θα δημιουργήσουν προμήθεια για το δίκτυο.

![Curator Signaling](https://storage.googleapis.com/graph-web/curator-signaling.png)

Η χρήση καμπυλών δέσμευσης (bonding curves) - ένας αλγοριθμικός τύπος ειδικού διαπραγματευτή όπου η τιμή καθορίζεται από μια συνάρτηση - σημαίνει ότι όσο περισσότερα σήματα επιμέλειας δημιουργούνται, τόσο υψηλότερη είναι η συναλλαγματική ισοτιμία μεταξύ του GRT και του σήματος επιμέλειας. Έτσι, οι επιτυχείς επιμελητές θα μπορούσαν να πάρουν κέρδη αμέσως εάν πιστεύουν ότι η αξία της μελλοντικής προμήθειας επιμέλειας έχει τιμολογηθεί σωστά. Ομοίως, θα πρέπει να κάνουν ανάληψη του GRT τους εάν πιστεύουν ότι η αγορά έχει υψηλή τιμολόγηση της αξίας του σήματος επιμέλειας.

Αυτή η δυναμική σημαίνει ότι το ποσό του GRT που σηματοδοτείται προς έναν υπογράφο θα πρέπει να παρέχει ένα συνεχές και πολύτιμο σήμα αγοράς ως προς την πρόβλεψη της αγοράς για μελλοντικό όγκο ερωτήματος σε έναν υπογράφο.

# Αμοιβή Πληθωρισμού για τους Δημιουργούς Ευρετηρίων

Ένας άλλος μηχανισμός που χρησιμοποιούμε σχετικός με το κλείδωμα των δημιουργών ευρετηρίων και τη σηματοδότηση επιμελητών είναι η αμοιβή πληθωρισμού.

Αυτή η αμοιβή αποσκοπεί στην παροχή κινήτρων στους δημιουργούς ευρετηρίων για την προσθήκη υπογράφων που δεν έχουν ακόμη σημαντικό όγκο ερωτημάτων. Αυτό βοηθά στην επίλυση του προβλήματος εκκίνησης για νέους υπογράφους, οι οποίοι ενδέχεται να μην έχουν προϋπάρχουσα ζήτηση για την προσέλκυση δημιουργών ευρετηρίων.

Ο τρόπος που λειτουργεί είναι ότι κάθε υπογράφος στο δίκτυο μοιράζεται ένα μέρος της συνολικής αμοιβής πληθωρισμού του δικτύου, με βάση το αναλογικό ποσό του συνολικού σήματος επιμέλειας που έχει ο υπογράφος. Αυτό το ποσό, με τη σειρά του, κατανέμεται μεταξύ όλων των δημιουργών ευρετηρίου (Ιndexers) που έχουν κλειδώσει tokens σε αυτόν τον υπογράφο ανάλογα με το ποσό του συνεισφερόμενου μεριδίου τους.

Πιο τυπικά, η αμοιβή πληθωρισμού δημιουργών ευρετηρίου για τον δημιουργό ευρετηρίου Indexer **i** είναι

![Indexing Equation](https://storage.googleapis.com/graph-web/indexing-equation.png)

όπου **ω<sub>ij</sub>** είναι το ποσό που έχει κλειδώσει ο δημιουργός ευρετηρίου (Indexer) **i** στον υπογράφο **j**, **Ω<sub>j</sub>** είναι το συνολικό ποσό που έχει κλειδωθεί στον υπογράφο **j**, **ψ<sub>j</sub>** είναι το ποσό του GRT που σηματοδοτείται για τον υπογράφο **j**, **Ψ** είναι το συνολικό ποσό που σηματοδοτείται στο δίκτυο και **Φ** είναι η συνολική αμοιβή πληθωρισμού του δίκτυο σε GRT.

Ο καθορισμός του πληθωρισμού με βέλτιστο δυναμικό τρόπο είναι ένας τομέας συνεχούς έρευνας, αλλά αρκεί να πούμε ότι θα είναι χαμηλός, πιθανότατα μονοψήφιος.

Αυτός ο μηχανισμός παρέχει ένα επιπλέον κίνητρο για τους δημιουργούς ευρετηρίων (Indexers) ώστε να ανταποκρίνονται στο σήμα που παρέχεται από τους επιμελητές, καθιστώντας την επιμέλεια μια ακόμη πιο χρήσιμη δραστηριότητα για συμμετοχή.

Μακροπρόθεσμα, θα περιμέναμε απο τους λογικούς δημιουργούς ευρετηρίων (Indexers) να κλειδώσουν GRT σε υπογράφους όπου θα κερδίζουν αμοιβές πληθωρισμού και προμήθεια ερωτημάτων. Ωστόσο κατά τις πρώτες μέρες του δικτύου, υπάρχει ένα κίνητρο για τους δημιουργούς ευρετηρίων να κλειδώσουν τokens χωρίς να κάνουν πραγματικά τη δουλειά της δημιουργίας ευρετηρίων και της εξυπηρέτησης ερωτημάτων σε οποιονδήποτε υπογράφο.

Για αυτόν τον λόγο, κατά τη διάρκεια μιας φάσης εκκίνησης, θα υπάρχει μια υπηρεσία παρακολούθησης των δημιουργών ευρετηρίων που ορίζεται μέσω της διακυβέρνησης πρωτοκόλλου. Αυτή η υπηρεσία έχει την εξουσία να προσθέσει δημιουργούς ευρετηρίων (Indexers) σε μια μαύρη λίστα, εάν διαπιστωθεί ότι δεν είναι διαθέσιμοι για την εξυπηρέτηση ερωτημάτων στους υπογράφους στους οποίους έχουν κλειδώσει tokens.

Επειδή υπάρχουν και άλλοι λόγοι για μη διαθεσιμότητα, η μόνη ποινή για την κατάληξη σε μια μαύρη λίστα είναι η απόκλιση από την αμοιβή πληθωρισμού έως την αφαίρεση τους. Η προσθήκη τους στην μαύρη λίστα δεν θα έχει ως αποτέλεσμα την περικοπή αμοιβής.

# Graph Explorer και Υπηρεσία Ονομάτων

Η επιμέλεια των υπογράφων για τους δημιουργούς ευρετηρίων είναι μόνο η μισή ιστορία όταν πρόκειται για την ανάδειξη πολύτιμων υπογράφων. Θέλουμε επίσης να φέρουμε στην επιφάνεια πολύτιμους υπογράφους για προγραμματιστές.

Πρόκειται για μία από τις θεμελιώδης αξίες του The Graph - για να βοηθήσει τους προγραμματιστές να βρουν χρήσιμα δεδομένα προς αξιοποίηση και να κάνει εύκολη την ενσωμάτωση δεδομένων από μια ποικιλία υποκείμενων πρωτοκόλλων και αποκεντρωμένων πηγών δεδομένων σε μία μόνο εφαρμογή.

Προς το παρόν, οι προγραμματιστές το επιτυγχάνουν αυτό μεταβαίνοντας στον Graph Explorer:

![Explorer](https://storage.googleapis.com/graph-web/explorer.png)

Στο Δίκτυο The Graph, το Graph Explorer θα είναι μια αποκεντρωμένη εφαρμογή (dApp), που θα δημιουργείται πάνω από έναν υπογράφο ο οποίος θα προσθέτει στο ευρετήριο τα έξυπνα συμβόλαια του πρωτοκόλλου Graph (μέτα το ξέρω) - συμπεριλαμβανομένης της Υπηρεσίας Ονομάτων του Graph (Graph Name Service), ενός μητρώου υπογράφων επί της αλυσίδας.

Πρόκειται για μία από τις θεμελιώδης αξίες του The Graph - για να βοηθήσει τους προγραμματιστές να βρουν χρήσιμα δεδομένα προς αξιοποίηση και να κάνει εύκολη την ενσωμάτωση δεδομένων από μια ποικιλία υποκείμενων πρωτοκόλλων και αποκεντρωμένων πηγών δεδομένων σε μία μόνο εφαρμογή.

Προς το παρόν, οι προγραμματιστές το επιτυγχάνουν αυτό μεταβαίνοντας στον Graph Explorer:

Στο Δίκτυο The Graph, το Graph Explorer θα είναι μια αποκεντρωμένη εφαρμογή (dApp), που θα δημιουργείται πάνω από έναν υπογράφο ο οποίος θα προσθέτει στο ευρετήριο τα έξυπνα συμβόλαια του πρωτοκόλλου Graph (μέτα το ξέρω) - συμπεριλαμβανομένης της Υπηρεσίας Ονομάτων του Graph (Graph Name Service), ενός μητρώου υπογράφων επί της αλυσίδας.

Ένας υπογράφος ορίζεται από μια δήλωση υπογράφου, η οποία είναι αμετάβλητη και αποθηκεύεται στο IPFS. Η αμεταβλητότητα είναι σημαντική για την ύπαρξη ντετερμινιστικών και αναπαράξιμων ερωτημάτων για επαλήθευση και επίλυση διαφορών. Η Υπηρεσία Ονομάτων (Graph Name Service) εκτελεί έναν αναγκαίο ρόλο επιτρέποντας στις ομάδες να επισυνάψουν ένα όνομα σε έναν υπογράφο, ο οποίος στη συνέχεια μπορεί να χρησιμοποιηθεί για να δείξει διαδοχικές "εκδόσεις" αμετάβλητων υπογράφων.

Αυτά τα αναγνώσιμα από τον άνθρωπο ονόματα, μαζί με άλλα μεταδεδομένα που είναι αποθηκευμένα στην Υπηρεσία Ονομάτων (Graph Name Service), επιτρέπουν στους χρήστες του Graph Explorer να έχουν καλύτερη αίσθηση για το σκοπό και την πιθανή χρησιμότητα ενός υπογράφου με τέτοιον τρόπο που μια τυχαία σειρά αλφαριθμητικών χαρακτήρων και ο μεταγλωττισμένος κώδικας σε byte WASM δεν μπορούν.

Στο Δίκτυο The Graph, η ανακάλυψη χρήσιμων υπογραφών θα είναι ακόμη πιο σημαντική, καθώς στο μέλλον θα υπάρχει και σύνθεση υπογράφων. Αντί απλώς να επιτρέπει στις αποκεντρομένες εφαρμογές (dApps) να βασίζονται σε πολλαπλούς ξεχωριστούς υπογράφους, η σύνθεση υπογράφων θα επιτρέψει την κατασκευή ολοκαίνουργων υπογραφων οι οποιοι θα αναφέρουν άμεσα οντότητες από ήδη υπάρχοντες υπογράφους.

Αυτή η επαναχρησιμοποίηση των ίδιων υπογραφών μεταξύ πολλών αποκεντρομένων εφαρμογών (dApps) και άλλων υπογραφών είναι μία από τις βασικές αποδόσεις που ξεκλειδώνει το The Graph. Συγκρίνετε αυτήν την προσέγγιση με την τρέχουσα κατάσταση του κόσμου όπου κάθε νέα εφαρμογή αναπτύσσει τις δικές της βάσεις δεδομένων και διακομιστές API, τα οποίοι συχνά δεν χρησιμοποιούνται.

# Μικροπληρωμές Υπό όρους

Το επίπεδο πληρωμών μας έχει σχεδιαστεί για να ελαχιστοποιεί την εμπιστοσύνη μεταξύ του καταναλωτή και του δημιουργού ευρετηρίου (Indexer). Τα κανάλια πληρωμών είναι μια τεχνολογία που έχει αναπτυχθεί για κλιμακωτές, εκτός αλυσίδας και ελαχιστοποιημένης εμπιστοσύνης πληρωμές. Συμπεριλαμβάνει δύο μέρη που κλειδώνουν κεφάλαια επί της αλυσίδας σε έναν εγγυητή όπου τα κεφάλαια μπορούν να χρησιμοποιηθούν μόνο για την ανταλλαγή κεφαλαίων εκτός αλυσίδας μεταξύ τους έως ότου υποβληθεί μια συναλλαγή στην αλυσίδα για την ανάληψη κεφαλαίου από τον εγγυητή.

Παραδοσιακά, οι σχεδιασμοί καναλιών πληρωμών έχουν δώσει έμφαση στην ασφαλή αποστολή μιας μικροπληρωμής εκτός αλυσίδας χωρίς να λαμβάνεται υπόψη εάν η υπηρεσία ή το αγαθό που έχει πληρωθεί έχει πράγματι ληφθεί.

Ωστόσο έχει γίνει κάποια εργασία, στις ατομικές ανταλλαγές (atomic swaps) μικροπληρωμών για κάποιο ψηφιακό αγαθό ή υπολογισμό από τρίτους, πάνω στις οποίες βασιζόμαστε. Αποκαλούμε την κατασκευή μας WAVE Locks. Το WAVE σημαίνει εργασία, βεβαίωση, επαλήθευση, λήξη και ο γενικός σχεδιασμός έχει ως εξής:

- **Εργασία**. Ένας καταναλωτής στέλνει μια κλειδωμένη μικροπληρωμή με περιγραφή της εργασίας που πρέπει να εκτελεστεί. Αυτή η προδιαγραφή της εργασίας λειτουργεί ως το κλείδωμα της μικροπληρωμής.

- **Βεβαίωση**. Ένας πάροχος υπηρεσιών ανταποκρίνεται με το ψηφιακό αγαθό ή την υπηρεσία που ζητείται μαζί με μια υπογεγραμμένη βεβαίωση ότι η εργασία εκτελέστηκε σωστά.

- **Επαλήθευση**. Η βεβαίωση επαληθεύεται χρησιμοποιώντας κάποια μέθοδο επαλήθευσης. Ενδέχεται να υπάρχουν κυρώσεις, όπως περικοπή, για βεβαίωση εργασίας που δεν πραγματοποιήθηκε σωστά.

- **Λήξη**. Ο πάροχος υπηρεσιών πρέπει είτε να λάβει επιβεβαίωση παραλαβής από τον καταναλωτή είτε να υποβάλει τη βεβαίωση του στην αλυσίδα για να λάβει τη μικροπληρωμή του πριν από τη λήξη της κλειδωμένης μικροπληρωμής.

Η χρήση κλειδωμάτων με κανάλια πληρωμών δεν είναι καινούργια. Τόσο οι έρευνες που έχουν διεξαχθεί στο Lightning όσο και στο Raiden αναφέρουν την χρήση αντανακλώμενου κρυπρογραφήματος (hash preimage) για το ξεκλείδωμα μιας μικροπληρωμής. Αυτό είναι ιδιαίτερα χρήσιμο για μικροπληρωμές πολλαπλών hop όπου κάθε hop (αναπήδηση) είναι κλειδωμένο με το ίδιο κρυπρογράφημα και μπορεί να ξεκλειδωθεί από ενα δεδομένο, την αντανάκλαση (preimage), που παράγει αυτό το κρυπρογράφημα όταν εισάγεται σε μια καθορισμένη συνάρτηση κρυπρογράφηματος.

![Conditional Micropayments Send Locked](https://storage.googleapis.com/graph-web/conditional-micropayments-send-locked.png)

![Conditional Micropayments Send Locked](https://storage.googleapis.com/graph-web/conditional-micropayments-unlocked.png)

Ενώ θα μπορούσαμε να αναπτύξουμε τη δική μας λύση καναλιού πληρωμών, η οποία θα ήταν ειδικά σχεδιασμένη για αυτόν τον νέο μηχανισμό κλειδώματος, μια πιο ρεαλιστική λύση είναι να χρησιμοποιήσουμε κανάλια κατάστασης.

Μπορούμε να σκεφτούμε ότι τα κανάλια κατάστασης είναι για τα κανάλια πληρωμών, ότι τα blockchains έξυπνων συμβολαίων όπως το Ethereum για το Bitcoin. Μπορούν να χειριστούν περιπτώσεις απλών πληρωμών, αλλά μπορούν επίσης να κωδικοποιήσουν πιο περίπλοκες μεταβάσεις κατάστασης, διατηρώντας παράλληλα την ίδια κλιμάκωση και ιδιότητες ασφαλείας με ένα κανάλι πληρωμών.

Ωστόσο, αυτό που έχουν κοινό τα κανάλια πληρωμών και κατάστασης είναι ότι στην πιο βασική τους μορφή αποτελούν μέσο ανταλλαγής αξίας ή ενημέρωσης της κατάστασης μεταξύ δύο συμμετεχόντων, οι οποίοι είναι γνωστοί εκ των προτέρων. Όπως αναφέρθηκε παραπάνω με τις μικροπληρωμές πολλαπλών hop (αναπηδήσεων), η αποστολή μεταξύ δύο συμμετεχόντων απαιτεί να είναι σε θέση να σχηματίσει μια αλυσίδα καναλιών πληρωμών μεταξύ πολλαπλών συμμετεχόντων, η οποία συνδέει τους δύο αρχικούς συμμετέχοντες.

Υπάρχει μια ποικιλία έξυπνων έργων που εργάζονται πάνω σε διαφορετικές μορφές διάβασης του γράφου για να διευκολύνουν αυτές τις μικροπληρωμές μεταξύ δύο οποιονδήποτε συμμετεχόντων. Για απλότητα, το Δίκτυο Graph θα χρησιμοποιεί αρχικά μια τοπολογία κόμβου και ακτινών.

![State Channel Hub](https://storage.googleapis.com/graph-web/state-channel-hub.png)

Αυτό σημαίνει ότι για την χρήση του γράφου, ένας καταναλωτής θα πρέπει να έχει ένα ανοιχτό κανάλι κατάστασης με τον κόμβο καναλιών κατάστασης επί της αλυσίδας, το οποίο είναι φορτωμένο με το προτιμώμενο σταθερό token ή ETH. Εν τω μεταξύ oι δημιουργοί ευρετηρίων (Indexers), θα πρέπει επίσης να έχουν ανοιχτό ένα κανάλι κατάστασης με τον κόμβο όπου μπορούν να λαμβάνουν GRT.

Ο κόμβος κατάστασης καναλιών θα ασφαλιστεί με GRT και θα είναι υπεύθυνος για τον καθορισμό της συναλλαγματικής ισοτιμίας μεταξύ της ονομαστικής πληρωμής και του GRT, έτσι ώστε όλες οι μικροπληρωμές να εξοφλούνται σε μια κοινή λογιστική μονάδα.

# Επαλήθευση

Προκειμένου η κατασκευή WAVE Locks και το κλείδωμα των δημιουργών ευρετηρίων να έχουν νόημα, πρέπει να υπάρχει ένας αποτελεσματικός μηχανισμός επαλήθευσης που να μπορεί να αναπαραγάγει την εργασία που εκτελείται από έναν δημιουργό ευρετηρίου (Indexer), να εντοπίζει τα σφάλματα και να περικόπτει τους δημιουργούς ευρετηρίων που παραβιάζουν του κανόνες.

Στην πρώτη φάση του Δικτύου The Graph, αυτό αντιμετωπίζεται μέσω μιας διαδικασίας επίλυσης διαφορών επί της αλυσίδας, η οποία αποφασίζεται μέσω διαιτησίας.

Οι ψαράδες υποβάλλουν διαφορές μαζί με μια εγγύηση, καθώς και μια υπογεγραμμένη βεβαίωση από έναν δημιουργό ευρετηρίων (Ιndexer). Εάν διαπιστωθεί ότι ο δημιουργός ευρετηρίων (Indexer) έχει επιβεβαιώσει εσφαλμένη απάντηση σε ερώτημα, ο ψαράς λαμβάνει ένα μέρος του περικομμένου ποσού ως αμοιβή. Αντίθετα, η εγγύηση του ψαρά χάνεται εάν η διαφορά δεν επιλυθεί.

Ουσιαστικά η αμοιβή του ψαρά πρέπει να είναι μικρότερη από το περικομμένο ποσό. Διαφορετικά, οι κακόβουλοι δημιουργοί ευρετηρίων (Indexers) θα μπορούσαν απλά να περικόψουν τον εαυτό τους για να ξεπεράσουν τις περιόδους παγώματος ή να αποφύγουν την περικοπή από κάποιον άλλο.

Μακροπρόθεσμα, καθώς το δίκτυο γίνεται πιο αξιόπιστο, αναμένεται ότι η επιβράβευση των ενεργών ψαράδων θα μειωθεί σχεδόν στο μηδέν. Έτσι, παρόλο που υπάρχει αμοιβή ψαράδων, θεωρούμε ότι αυτός ο ρόλος παρακινείται από αλτρουιστικά κίνητρα.

Για αυτόν τον λόγο, αρχικά, θα υπάρχει μια υπηρεσία ψαράδων όπου οι καταναλωτές θα μπορούν να δημοσιεύουν βεβαιώσεις και εμείς θα αναλάβουμε την ευθύνη της επαλήθευσης των απαντήσεων σε ερωτήματα και της υποβολής διαφορών επί της αλυσίδας. Φυσικά, αυτός ο ρόλος μπορεί να εκτελεστεί από οποιωνδήποτε το επιθυμεί.

Επιπλέον, στα πρώτα στάδια του δικτύου, θα υπάρχει μια υπηρεσία διαιτησίας που θα καθορίζεται μέσω διακυβέρνησης πρωτοκόλλου, η οποία θα ενεργεί ως ο αποκλειστικός διαιτητής στην επίλυση των διαφορών. Αυτό μας επιτρέπει να ασκήσουμε κριτική εάν προκύψουν λανθασμένα ερωτήματα ως αποτέλεσμα σφαλμάτων στο λογισμικό, δημιουργούς ευρετηρίων (Indexers) που χάνουν συμβάντα από το blockchain ή από άλλους τυχαίους παράγοντες που θα μπορούσαν να οδηγήσουν σε αδίκημα που υπόκειται περικοπής.

Τελικά, καθώς το λογισμικό ωριμάζει, οι δημιουργοί ευρετηρίων (Ιndexers) αναμένεται να αναπτύξουν την τεχνογνωσία χειρισμού για να αποφύγουν τέτοια είδη σφαλμάτων.

# Μελλοντική Εργασία

Η μελλοντική εργασία στο Δίκτυο The Graph περιλαμβάνει την εξερεύνηση νέων μηχανισμών αγοράς και την παραμετροποίηση υπαρχόντων μηχανισμών, οι οποίοι θα κάνουν την αγορά ερωτημάτων πιο δυναμική και αποτελεσματική. Το δεύτερο θα περιλαμβάνει την εκτέλεση αυτόνομων και δυναμικών προσομοιώσεων στον υπάρχοντα σχεδιασμό μηχανισμού, καθώς και ανάλυση του δικτύου μετά την τελική έκδοση.

Τα συμβόλαια θα είναι αναβαθμίσιμα ώστε το πρωτόκολλο να μπορεί να βελτιώνεται μετά την τελική έκδοση.

Μακροπρόθεσμα, θα θέλαμε να εξαλείψουμε εντελώς τους ρόλους του ψαρά και του διαιτητή, βασιζόμενοι σε επικυρωμένες δομές δεδομένων, συναίνεση και κρυπτογραφικές αποδείξεις. Το να γίνει αυτό αποδοτικά είναι ένας τομέας συνεχούς έρευνας για την ομάδα μας και κάτι για το οποίο θα γράψουμε περισσότερα στο εγγύς μέλλον.

# Συμπέρασμα

Ευχαριστώ για την ανάγνωση! Ελπίζω ότι το άρθρο αυτό διευκρινίζει τη λογική πίσω από τις επιλογές που κάναμε κατά το σχεδιασμό του δικτύου και εξηγεί το τι να περιμένετε από την ομάδα μας τον επόμενο χρόνο και μετά.

Εάν έχετε οποιεσδήποτε ερωτήσεις ή θέλετε να ξεκινήσετε τη δημιουργία ενός υπογράφου σήμερα, εγγραφείτε στο [Discord](https://discordapp.com/invite/vtvv7FP). Μπορείτε να με βρείτε στο κανάλι #research.

---

**Πρωτότυπο Άρθρο (Αγγλική)**: [The Graph Network In Depth - Part 2](https://thegraph.com/blog/the-graph-network-in-depth-part-2)

**Συντάκτης Πρωτότυπου Άρθρου**: [Brandon Ramirez](https://twitter.com/theklineventure)

**Ημερομηνία Συγγραφής Πρωτότυπου Άρθρου**: 21 Οκτωβρίου 2019

**Μεταφραστές**: [Donald A. Iljazi](https://twitter.com/oeadgk01), [Iason Andreou](https://twitter.com/jasonrises)

**Ημερομηνία Μετάφρασης**: 02 Νοεμβρίου 2020
